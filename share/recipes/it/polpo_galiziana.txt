POLPO alla GALIZIANA:

Ingredienti per 4 persone:

  - 2 kg polpo
  - 2 kg patate
  - 100 g paprika
  - 100 g sale grosso
  - olio d'oliva

Preparazione: lavare il polpo in acqua fredda. Mettere a bollire l'acqua
in una pentola di rame. Quando bolle, immergervi il polpo e toglierlo
subito dopo. Ripetere l'operazione tre volte ogni volta aspettando che
l'acqua riprenda a bollire. Cuocere il polpo per 20 minuti. Togliere la
pentola dal fuoco, e lasciar riposare per 5 minuti. Togliere il polpo
dall'acqua, e tagliarlo a fettine sottili. Servire in piatti di legno,
aggiungendo le spezie nell'ordine seguente: sale, paprika e olio d'oliva.
Servire con contorno di patate.
